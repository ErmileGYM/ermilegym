<div class="event-info">
 <div>
  <p>کونگ‌فو (به چینی: 功夫) یک اصطلاح مشهور چینی است که بیشتر برای اشاره ماهر بودن در یک کاری استفاده میشود ـ اما در حال حاضر بیشتر برای هنرهای رزمی به کار میرود از جمله شکل مدرن آن کونگ فوی چینی یاووشو ـ یا کونگ فو توآ به کار می‌رود. معنای اصلی کونگ فو در زبان چینی تا حدی از آنچه که این روزها از این لغت برداشت می‌شود، متفاوت است. کونگ‌فو در اصل به معنای تخصص فرد در هر مهارتی و نه لزوماً رزمی می‌باشد.</p>
  <img src="images/sports/kungfu.jpg">
  <p>واژه کونگ‌فو از دو بخش «کونگ» یا «گونگ» (چینی: 功) به معنای کار، فعالیت، شایستگی یا دستاورد و «فو» (چینی: 夫) تشکیل می‌شود. «فو» در زبان چینی هم به معنی انسان است و هم پسوندی با معانی بسیار مختلف. اگر فو را در معنای اول آن در نظر بگیریم معنی کونگ‌فو چیزی شبیه به «دستاورد انسان» خواهد بود و اگر آن را پسوند بدانیم معنای آن «فعالیت و تلاشی که با صرف زمان و انرژی قابل توجه به دست می‌آید» خواهد بود.</p>
 </div>
</div>
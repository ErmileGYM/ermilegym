<div class="event-info">
 <div>
 <p>طناب بتل روپ یکی از ورزش‌های آمادگی جسمانی ارتش است که امروزه در باشگاه‌های ورزشی به‌عنوان یک ورزش جدید راه پیدا کرده است. نیازی نیست همه تمرینات ورزشی مثل کار کردن با هالتر، خشک و بی‌روح باشد، با کمک بتل روپ موج بسازید و عضله سازی کنید. در ادامه به معرفی بیشتر بتل روپ و کارایی و تمرینات آن اشاره بیشتری خواهیم کرد.</p>
 <img src="images/sports/battlerope.jpg">
 <p>طناب‌های ضخیم فقط برای دریانوردی و بکسل ماشین نیست. همین طناب به ظاهر ساده که در منزل اغلب مردم موجود است می‌تواند به‌عنوان ابزاری برای عضله‌سازی خالص استفاده شود. نکته کلیدی که برای طناب‌های بتل روپ وجود دارد این است که هرکدام از عضلات‌تان را به‌صورت جداگانه درگیر خواهد کرد و همزمان با فرم‌دهی عضلات، عدم تعادل‌های عضلانی‌تان را نیز برطرف خواهد کرد.</p>
 <p>سیستم بتل روپ یا همان طناب جنگی اختراع آقای «جان بروکفیلد» یکی از نویسنده‌های برجسته آمریکا و صاحب چند رکورد جهانی در تناسب اندام و ورزش‌های قدرتی است. بتل روپ یکی از جدیدترین ابزارهای ورزشی است که بیشتر به جهت بالا بردن توان عملیاتی کل بدن مورد استفاده قرار می‌گیرد.</p>
 </div>
</div>